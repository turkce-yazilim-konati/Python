# 🤝 Python İle Tanışın

Dirliğinizde bir kez olsun yazılımcılık alanına yönelip bir programlama dili ile ilgilenmiş iseniz Python adını görmüş işitmiş olmalısınız. Evet! Python bir programlama dilidir. Oldukça kullanışlı bir programlama dili olan Python'u öğrenmek epey kolaydır.

<figure><img src=".gitbook/assets/python_parmaklı_çocuk.jpg" alt=""><figcaption><p>Python Parmaklı Çocuk <span data-gb-custom-inline data-tag="emoji" data-code="1f604">😄</span></p></figcaption></figure>

Az olsun çok olsun bilgi düzeyinizi seçip ayırmaksızın yazdığımız bu kılavuzda Python'u anlattığımız yönleri ile tanıyacaksınız. Çaylak biri iseniz çaylaklığınızı geride bırakacağınız günlerin çok ötede olmadığını kulağınıza fısıldayabiliriz. :shushing\_face:

## Python Programlama Dili Nedir?

Programlama dili denince gözünüzde düşlemeniz gereken bir bakışta anlaşılamayan bir yığın yazılar bütünüdür. Yoksa kaygılandınız mı? Yersiz bir kaygıyı beslemeyin. Programlama dili, işlemcilerden bilgisayarlara dek benzer tüm donanımlar üstünde size beylik kurduran bir yöntemdir. Programlama dilini bildiğiniz ölçüde odaklandığınız donanımlar üstünde bir bey olacaksınız, bir han olacaksınız, bir hanım olacaksınız. Evet! Programlama dilleri gerçek kişilerin anlayabileceği bir yöntemde kurulmuştur. Yalnızca yazı yazarak donanımları istenen yolda, istenen biçimde işleyebilmek ve işletebilmek için varlar.

<table data-view="cards"><thead><tr><th></th><th></th><th data-hidden data-card-cover data-type="files"></th></tr></thead><tbody><tr><td>1999</td><td>Guido Van Rossum</td><td><a href=".gitbook/assets/Guido Van Rossum - 1999.gif">Guido Van Rossum - 1999.gif</a></td></tr><tr><td>2006</td><td>Guido Van Rossum</td><td><a href=".gitbook/assets/Guido Van Rossum - 2006.jpg">Guido Van Rossum - 2006.jpg</a></td></tr><tr><td>2019</td><td>Guido Van Rossum</td><td><a href=".gitbook/assets/Guido Van Rossum - 2019.jpg">Guido Van Rossum - 2019.jpg</a></td></tr></tbody></table>

Bu gördüğünüz kişi <mark style="color:purple;">**Guido Van Rossum**</mark>. Python programlama dilini var eden kişidir. Hollandalı olan <mark style="color:purple;">**Guido Van Rossum**</mark>, Python'u 1990'larda var etmeye başlamıştır. Adını **The Monty Python** adında bir İngiliz gülgü toparının **Monty Python’s Flying Circus** adlı gösterisinden esinlenip koymuştur. Bu gerçek böyle olsa dahi bildiğimiz bir yılan türünün adı olan piton ile ilişkilendirilmesine engel olmamıştır. Günümüze dek böylece gelmiştir.

Kendinizi çaylak diyemeyecek ölçüde bilgisiz mi görüyorsunuz? Hiç bunalmayın sıkılmayın. Python programlama dili ile bu yolculuğa başlayabilirsiniz.

Python bir programlama dili olsa bile türdeşlerin ayrıldığı yanları vardır. Başka programlama dilleri derlenmeye gerek duyar iken Python derlenmeye gerek duymaz. Bu özelliği ile programlama yapan kişiyi bekletmez yavaşlatmaz. Dilin yapısı arı duru olduğu için pek çok kişi başka dillerden yeğ görmektedir. Bunun bir getirisi, yazdığınız programı bir başkası okur okumaz anlayabilir ve tersice.

Python, varlığının taşıdığı tüm özellikleri ile büyük bir ün kazanmıştır. Tanınmış büyük işletmelerce kullanılmaktadır. Günümüzde Türkiye'deki işletmelerde kullanılmaktadır. Türlü eğitim kurumlarında öğretilmektedir.

