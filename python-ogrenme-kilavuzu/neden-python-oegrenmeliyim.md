# 👨🎓 Neden Python Öğrenmeliyim?

Python bir programlama dilidir. Python programlama dili kullanışlıdır, öğrenmesi kolaydır. Verimli üst düzey veri yapılarına sahiptir ve nesne yönelimli programlamaya yalın ama etkili bir yaklaşımı vardır. Python'un çekici söz dizimi ve devingen yazımı, yorumlanmış doğasıyla birlikte, onu çoğu işletim dizgesindeki birçok alanda betik oluşturma ve hızlı uygulama geliştirme için uygun bir dil durumuna getirir.

Bu kılavuz, okuyucuya Python dilinin ve dizgelerinin ana kavramlarını ve özelliklerini Türkçemizi düzgünce kullanmaya özen göstererek tanıtır. Uygulamalı deneyim için Python yorumlayıcısının kurulu olması size yardımcı olur. Çoğu Linux dağıtımınında Python kurulu olarak gelmesine rağmen Windows, macOS ve diğer desteklenen işletim dizgeleri için Python kendi internet sitesinden indirebilmek için [tıklayınız](https://www.python.org/downloads/).

Bu kılavuz, kapsamlı olmaya ve her bir özelliği, yaygın olarak kullanılan her özelliği bile kapsamaya çalışmaz. Bunun yerine, Python'un en ilgiye değer özelliklerinden birçoğunu tanıtır ve size dilin niteliği ve biçemi hakkında iyi bir düşünce sağlayacaktır. Okuduktan sonra Python birimlerini ve programlarını okuyup yazabileceksiniz.

Aşağıda yararlanabileceğiniz Python'un resmi İngilizce kaynaklarını bulabilirsiniz.

* [Python resmi internet sitesinde](https://www.python.org/), birçok ücretsiz Python birimleri, programları, araçları ve ek belgeler içerir.
* Standart nesnelerin ve birimlerin açıklaması için [Python'un Standart Kütüphanesine](https://docs.python.org/3.10/library/index.html#library-index) bakınız.&#x20;
* [Python Dil Kaynağı](https://docs.python.org/3.10/reference/index.html#reference-index), dilin daha resmi bir tanımını verir.
* Uzantıları C veya C++ dilinde yazmak için [Python Yorumlayıcısını Genişletme ve Gömmeyi](https://docs.python.org/3.10/extending/index.html#extending-index) ve [Python/C API Kaynak Kılavuzunu](https://docs.python.org/3.10/c-api/index.html#c-api-index) okuyun.
* Ayrıca [Terimler Sözlüğü](https://docs.python.org/3.10/glossary.html#glossary) de gözden geçirmeye değer.
